---
author: sebmul
published: "2018-01-08"
category:
    - Nyheter
...

FAR:s rekommendationer
======================

19 december 2017 beslutade FAR:s policygrupp för revision om ändringar av nedanstående rekommendationer och uttalanden. Nedan presenteras de viktigare ändringarna. För mer information om ändringarna hänvisas till de protokoll över ändringar som publiceras i FAR Online.

<!--more-->

Ändringar i rekommendationer och uttalanden:

###1. Ramverk för utförande av granskningsuppdrag i Sverige### {#1}

Den huvudsakliga ändringen i ramverket avser det generiska exemplet för en revisorsrapport upprättad enligt ISAE 3000. Ramverket innehåller nu två generiska exempel. Ett för bestyrkande med rimlig säkerhet och ett med begränsad säkerhet.

###2. RevR 100 Revision av finansiella företag### {#2}

I p. 1.1 förtydligas vilka finansiella företag som inte omfattas av RevR 100.Vidare har punkterna 3.5-3.6 med hänvisningar till RevR 209 upphävts. Ändringar i RevR 100 utgörs i övrigt av språkliga ändringar.

###3. RevR 1 Granskning av kontrollbalansräkning### {#3}

Den huvudsakliga ändringen i RevR 1 gäller komplettering med ett nytt exempel (exempel 3) på kontrollbalansräkning. Uttalandets tidigare två exempel avser yttrande utan modifiering (exempel 1) och modifiering med reservation (exempel 2). Exempel 3 avser ett modifierat yttrande över kontrollbalansräkningen med avvikande mening.

###4. RevR 5 Granskning av finansiell information i prospekt### {#4}

Den huvudsakliga ändringen i RevR 5 baseras på nya takeover-regler. Ändringar är därför gjorda i punkterna 1.12.-1.13. Punkterna 1.14 och 2.21 är upphävda.

###5. RevR 6 Bestyrkande av hållbarhetsinformation### {#5}

Strukturen av RevR 6 har genomgått omfattande ändringar. Rekommendationen anges nu vara en svensk tillämpningsrekommendation av ISAE 3000. Detta märks bl.a. genom att revisorn i revisorsrapporten anger att granskningen är utförd i enlighet med ISAE 3000. I tidigare version av RevR 6 angavs att granskningen var utförd i enlighet med RevR 6.

###6. RevR 9 Revisorns övriga yttranden enligt aktiebolagslagen### {#6}

Nya exemplet 19b behandlar situationen då en nytillträdd revisor finner att tidigare revisor inte lämnat handlingar till Bolagsverket i enlighet med 9 kap. 23§ och 23a§ ABL.

###7. RevR 10 Revisorns granskning av förvaltningsberättelsen### {#7}

Rubriken över punkt 3.9 har ändrats till ”Fortsatt drift” vilket bättre representerar punktens innehåll.
Punkterna 3.27-3.38 är nya i rekommendationen och är överförda hit från RevU 5. RevU 5 har därmed upphävts.

###8. RevU 4 Revisorns åtgärder vid misstanke om brott respektive penningtvätt### {#8}

Uttalandet är delvis omstrukturerat. Tidigare kapitel 3 om penningtvätt är nu placerat sist i uttalandet som kapitel 10. Detta har medfört följdändringar av numreringen av kapitel 4-10 i uttalandets tidigare version.
Uttalandet är uppdaterat med ändringar i lagen (2017:630) om Åtgärder mot penningtvätt och finansiering av terrorism (Penningtvättslagen)
I övrigt har några förtydliganden gjorts.

###9. RevU 5 Revisorns beaktande av icke-finansiella upplysningar vid granskning av årsredovisning### {#9}

Uttalandet har i huvudsak överförts till RevR 10 och är nu upphävt.
